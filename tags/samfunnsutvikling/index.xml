<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom" xmlns:content="http://purl.org/rss/1.0/modules/content/">
  <channel>
    <title>Samfunnsutvikling on Ytringer</title>
    <link>https://dyrehaugen.github.io/rdn/tags/samfunnsutvikling/</link>
    <description>Recent content in Samfunnsutvikling on Ytringer</description>
    <generator>Hugo -- gohugo.io</generator>
    <lastBuildDate>Sat, 01 Apr 2023 00:00:00 +0000</lastBuildDate><atom:link href="https://dyrehaugen.github.io/rdn/tags/samfunnsutvikling/index.xml" rel="self" type="application/rss+xml" />
    <item>
      <title>Hvor er vår verden på vei?</title>
      <link>https://dyrehaugen.github.io/rdn/posts/2023-04-01-hvor-er-var-verden-pa-vei/</link>
      <pubDate>Sat, 01 Apr 2023 00:00:00 +0000</pubDate>
      
      <guid>https://dyrehaugen.github.io/rdn/posts/2023-04-01-hvor-er-var-verden-pa-vei/</guid>
      <description>Hva vi har gjort Min generasjon har skapt utvikling og rikdom - trodde vi! Men den unge generasjonen - Greta Thunberg-generasjonen - gjennomskuer oss, de presenterer oss for de regningene vi overså. Vi skapte ikke bare &amp;lsquo;utvikling og rikdom&amp;rsquo;, vi skapte samtidig et ødelagt klima og en ødelagt natur - som vi lenge lot som vi ikke så.
Hva som må gjøres FN&amp;rsquo;s generalsekretær roper og roper og har gjort det i mange år.</description>
      <content:encoded><![CDATA[<h3 id="hva-vi-har-gjort">Hva vi har gjort</h3>
<p>Min generasjon har skapt <em>utvikling</em> og <em>rikdom</em> - trodde vi!
Men den unge generasjonen - Greta Thunberg-generasjonen -
gjennomskuer oss, de presenterer oss for de regningene vi overså.
Vi skapte ikke bare &lsquo;utvikling og rikdom&rsquo;, vi skapte samtidig et
ødelagt klima og en ødelagt natur - som vi lenge lot som vi ikke så.</p>
<h3 id="hva-som-må-gjøres">Hva som må gjøres</h3>
<p>FN&rsquo;s generalsekretær roper og roper  og har gjort det i mange år.
Vi svarer: <em>jada, jada, vi skal ordne opp i dette, det vil bare ta litt tid,
men vi er på vei</em>.</p>
<h3 id="hva-vi-gjør">Hva vi gjør</h3>
<p>Vi tror det holder å kjøpe el-bil og varmepumpe og dytte gassutslippene
ned i oljebrønnene vi allerede har laget oss i Nordsjøen.
Vi kaller det <em>grønt skifte</em> og Staten skal hjelpe til med skattesubsidier
til alle vindmøllene, så da går det vel bra, <em>tror vi</em>.</p>
<p>Men hørte vi hva FN&rsquo;s generalsekretær virkelig sa?
Han sa det krevde &rsquo;et kvantesprang i klima-tiltak&rsquo; - <em>kvantesprang</em>!
Det første lille steget som kreves er <em>slutte å bore etter mer olje</em> -
men vi klarer ikke det engang.
Hvordan i all verden skal vi klare &lsquo;kvantesprang&rsquo;?</p>
<h3 id="verden-vil-bli-veldig-mye-varmere">Verden vil bli <em>veldig mye</em> varmere</h3>
<p>La oss se det i øynene: <em>Verden klarer ikke å stanse den globale oppvarmingen</em>.
Og Norge hjelper til så godt vi kan med ikke å klare dette -
Norsk klimapolitikk er langt unna å være tilstrekkelig.</p>
<p><img loading="lazy" src="/rdn/fig/October_2023_anomaly_globe.jpeg" type="" alt=""  /></p>
<p><strong>Fuglene faller døde ned fra himmelen</strong></p>
<p>Men vi merker det ikke så mye oppe her i nord, det er jo så kaldt her,
så et par grader ekstra gjør vel bare godt.
Kanskje det - men neppe hvis Golfstrømmen svekkes for alvor.</p>
<p>Andre steder har det allerede begynt - &lsquo;The Sixth Extinction&rsquo; - masseutryddelsen -
er allerede godt igang.
I enkelte varme land vil &lsquo;wet heat bulbs&rsquo; - stillestående bobler av fuktig,
overopphetet luft - overskride menneskers, dyrs og planters tåleevne.
Det har allerede skjedd - &lsquo;fuglene falt døde ned fra himmelen, og
veikantene var fulle av døde og døende&rsquo;.</p>
<p><strong>Det ligger i kortene</strong></p>
<p>Det er treghet i det globale klimasystemet - virkningene av utslipp kommer ikke
til syne med en gang.
I vår naivitet har vi trodd at &lsquo;det ikke var så farlig&rsquo;.
Men terskler er overtrådd og mye ligger på lur.
Værst er kanskje tiningen av tundraen,
eller kanskje oppstoppingen av Golfstrømmen - det vet vi ikke, ennå.
Men etterhvert vil vi få vite!</p>
<h3 id="verden-vil-bli-veldig-mye-farligere">Verden vil bli <em>veldig mye</em> farligere</h3>
<p>Når større og større områder blir ubeboelige vil store strømmer
av flyktninger sette seg i bevegelse - <em>klimaflyktninger</em>.
Hvor skal de dra? Til kjøligere steder. De kommer - også hit <em>til oss</em>!
Ubedt!</p>
<p>Og det er ikke bare <em>temperaturen</em> som sådan som utløser dette -
<em>nedbør</em> og <em>flom</em> blir heftigere, <em>havnivået</em> stiger,
<em>matforsyning</em> vanskeliggjøres osv.</p>
<p>Alt dette er en kilde til nye og skjerpede <em>konflikter</em> -
som må &rsquo;løses&rsquo; - med militær makt og forhandlingstyrke.
Så de sterke stater vil vinne og den svake vil tape.
Det vil bli <em>blodig</em> og <em>dødelig</em>.</p>
<h3 id="verden-må-bygges-på-nytt">Verden må bygges på nytt</h3>
<p>Sivilisasjoner har gått til grunne før.
Det vil skje igjen.
En ny verdensorden vil sakte vokse ut av oppløsingen og kaoset -
så sant menneskeheten overlever.</p>
<p>(illustrasjon lagt til 23-11-15)</p>
]]></content:encoded>
    </item>
    
  </channel>
</rss>
